# E-Devlet üzerinden yapılan konteyner başvurusunda vatandaşların bizzat kendilerinin hasar durumunu girmesi:  
  
E-devlet üzerinde yeni kullanıma sunulan [AFAD Afetzede Barınma Desteği Başvurusu](https://www.turkiye.gov.tr/afet-ve-acil-durum-yonetimi-afetzede-barinma-destegi-basvurusu) sayfasında, barınma ihtiyaçlarının karşılanması için vatandaşların binalarındaki hasar durumunu kendilerinin seçmesi istenmektedir.  
  
Bu durum vatandaşlar arasında özellikle sosyal medya gruplarında "konteyner başvurusu olarak" algılanmakta ve bu yardımdan bir an önce faydalanabilmek için konutları bizzat kendileri tarafından "ağır hasarlı" olarak seçilmektedir.  
  
![](https://github.com/symbuzzer/samandag-deprem/blob/main/i%C3%A7erikler/resim-konteyner-edevlet.jpg?raw=true)  
  
Yukarıdan da görülebileceği üzere; hasar durumu "Vatandaş Beyanı" olarak kayıt altına alınmaktadır. Her ne kadar aşağıdaki açıklamada Bakanlıkça tespit edilen durumun girilmesi istenmiş ise de, kurumun kendisinin rahatça erişebileceği bina hasar durumunu vatandaşa bir daha seçtirmesinin, ileriki süreçte binanın vatandaşça da hasarlı olarak kabul edildiği şeklinde yorumlanabilmesine yol açabileceği kanaatindeyiz.  
  
Yani konteyner başvurusunda bulunmak isterken bizzat kendi beyanınızla binanızı hasarlı olarak beyan etmeniz, ileride ciddi hak kayıplarına yol açabilecektir. Bu doğrultuda, bu başvuruyu yaparken yukarıdaki durumu da göz önünde bulundurarak hareket etmekte fayda var.  
