# Hasar tespitine nasıl itiraz edilir?
  
*Not: Bu rehber, yapısı hasar görmemiş veya az hasar görmüş ancak ağır hasarlı olarak tespiti yapılmış yapı sahiplerinin faydalanması amacıyla hazırlanmıştır. Gerçekten tehlike arz eden yapılar olan yıkık ve acil yıktırılacak yapılar ile ilgili kullanılmaması gerekmektedir. Zira yıkık ve acil yıktırılacak yapılarla ilgili işeyiş, itiraz ve başvuru süreleri gibi bir çok prosedür farklıdır. Bu amaçla kullanımdan kaynaklı sorumluluk kullanana ve kullanım sonucunda işlem gerçekleştirenlere aittir. Bundan ötürü kullanıcı tarafından bu yol haritasını hazılayanlara herhangi bir sorumluluk atfedilemeyeceğini peşinen kabul edilmektedir. Buna ek olarak genel [sorumluluk reddi](https://github.com/symbuzzer/samandag-deprem/blob/main/SORUMLULUK%20REDD%C4%B0.md) şartları bu rehber için de geçerlidir.*  
  
------
## - Ne zaman itiraz etmeliyiz? *(~~06/03/2023 ve~~ 26/03/2023 tarihinde eklemeler/çıkarmalar yapılmıştır.)*  
Hem [Çevre, Şehircilik ve İklim Değişikliği Bakanlığı](https://www.ntv.com.tr/turkiye/deprem-bolgesinde-hasar-tespitine-1-ay-icinde-itiraz-hakki,ElW77xEXcECfvQIM5cvGrQ)'nın açıklamaları hem de [AFAD](https://www.afad.gov.tr/kurumlar/afad.gov.tr/39510/xfiles/hasar_tespit_-_10x21.pdf)'ın hazırlamış olduğu broşürde; hasar tespitine itirazların muhtarlık, belediye başkanlığı veya başka bir kurum tarafından askıya çıkarıldığı tarihten itibaren 30 gün içerisinde yapılması gerektiği bilgisi paylaşılmıştır. Aynı şekilde [7269 sayılı Umumi Hayata Müessir Afetler Dolayısiyle Alıncak Tedbirlerle Yapılacak Yardımlara Dair Kanun](https://www.mevzuat.gov.tr/mevzuat?MevzuatNo=7269&MevzuatTur=1&MevzuatTertip=3)'un 13. maddesi "mahallî ilân tarihinden itibaren otuz gün içinde" itiraz edilmesi gerektiğini ve süresi içerisinde itiraz edilmeyen binaların yıkılacağı düzenlenmiştir. Dolayısıyla normal şartlar altında itirazların hasar tespit raporlarının askıya çıkarılmasından itibaren 30 gün içerisinde yapılması sonucuna ulaşılmaktadır. Ancak OHAL durumunun da göz önünde bulundurularak vatandaşlarımızın ilk 15 gün içerisinde itiraz etmesinde yüksek fayda bulunmaktadır.  
  
~~Fakat bilhassa kulaktan kulağa yayılan itiraz sürecinin beklenmeden yıkımlara başlandığı veya başlanacağı yönündeki söylentiler doğrultusunda isteyen vatandaşlar dilekçe üzerinde ilgili değişikliği yaparak askı süresinden önce de başvuru yapmak keyfiyetine sahiptirler. Bu durumda ne olur ne olmaz, askıdan sonra süresi içerisinde 2. bir dilekçe vermelerinde hak kaybı yaşamamaları adına fayda görülmektedir.~~  
  
Yıkık ve acil yıktırılacak yapılarla alakalı süreç farklı işlediğinden lütfen bu durumdaki yapınızla ilgili bu rehberi kullanmayınız. Aksi halde hak kaybı yaşamanız kuvvetle muhtemeldir.
  
### ~~06/03/2023 tarihli ekleme:~~  
~~06/03/2023 tarihi itibariyle depremin üzerinden tam 1 ay geçmiş bulunmaktadır. Hasar tespitlerinin e-devlet üzerinde görünüyor olması, buradan itiraz edilmek istendiğinde çoğu vatandaşın askı süresinin geçtiğine ilişkin hata mesajı ile karşılaşması, bütün bunlara ek olarak hasar tespitlerinin hala askıya çıkmamış olması sebepleriyle; vatandaşlarımız itiraz süresi konusunda haklı olarak kaygı duymaktalar. Bu doğrultuda, harekete geçmek isteyen vatandaşlar [Hasar Tespitine İtiraz dilekçesi](https://github.com/symbuzzer/samandag-deprem/blob/main/2-%20Dilek%C3%A7e%20-%20Hasar%20Tespitine%20%C4%B0tiraz.pdf)'nin ilk paragrafında ve tabi dilekçenin tamamında gerekli değişiklikleri gerçekleştirerek itiraz etmeyi deneyebilirler.~~  
  
### 26/03/2023 tarihli ekleme:  
26/03/2023 tarihi itibariyle ilçemizin bir çok mahallesindeki yapı hasar tespitleri ile ilgili olarak e-devlet üzerinden itiraz prosedürü başlamıştır. Bu kısa bir süre içerisinde (muhtemelen 27/03/2023 Pazartesi günü) askı listelerinin ilan edileceğine işaret etmektedir. Bu doğrultuda, yukarıda bahsedilen itiraz süresi ilan tarihinden itibaren başlayacaktır. Bu sürenin geçirilmesi halinde vatandaşlarımız hak kaybına uğrayacaklardır.

------
## - Nereye itiraz etmeliyiz? *(26/03/2023 tarihinde eklemeler/çıkarmalar yapılmıştır.)*    
İtiraz dilekçenizde aşağıda belirtilen gerekli değişiklikleri yaptıktan sonra, dilekçenizi Samandağ Kaymakamlığına teslim etmeniz gerekmektedir. Ayrıca teslim ettiğiniz tarihi ve mümkünse evrak kayıt numarasını veya evrağın teslim alındığını gösterir bir evrakı teslim almanızda fayda bulunmaktadır. Teslim alındığına dair evrağın temin edilememesi halinde sunmuş olduğunuz dilekçenin 2. bir suretinin üzerine evrağın teslim alındığına dair not (derkenar) düşülmesini sağlamalısınız. İşbu yazının kaleme alındığı ~~23/02/2023~~ 27/03/2023 tarihi itibariyle Samandağ Kaymakamlığının Kültür Merkezi civarında faaliyet göstereceği bilgisi şifahen yaygın olup, bu durum teyit edilerek hareket edilmelidir.  
  
### 26/03/2023 tarihli ekleme:  
Ayrıca [e-devlet](https://itiraz.csb.gov.tr) üzerinden de itiraz edilebilmektedir. Açılan sayfaya e-devlet bilgilerinizle giriş yaptıktan sonra "Bina Askı Kodu ile İtiraz Oluşturmak İstiyorum" seçeneği ile ilerlemeniz gerekmekte. Askı kodunuzu yine e-devletinizle giriş yaparak [şu sayfadan](https://www.turkiye.gov.tr/cevre-ve-sehircilik-hasar-tespit-sorgulama?adres=Sorgula) adres bilgilerinizi girerek öğrenebilirsiniz. Lütfen doğru askı kodunu öğrendiğinizden ve girdiğinizden emin olun. Daha sonra gelen sayfadaki ilgili kısımları doldurarak açıklama kısmına 500 harf limiti ile itiraz gerekçenizi yazmanız gerekmekte. İtiraz gerekçesine ilişkin olarak [şu](https://github.com/symbuzzer/samandag-deprem/blob/main/3-%20E-Devlet%20-%20Hasar%20itiraz%20%C3%B6rnek%201.md) ve [şu](https://github.com/symbuzzer/samandag-deprem/blob/main/3-%20E-Devlet%20-%20Hasar%20itiraz%20%C3%B6rnek%202.md) şablonları durumunuza uyarlayarak kullanabilirsiniz. İtirazını tamamladıktan sonra, ekranda "İtiraz dilekçe numaranız" belirecektir. Bu numarayı mutlaka not ediniz. Ayrıca e-devlet üzerinden itiraz eden vatandaşların emin olmaları açısından yukarıda anlatıldığı gibi bir de dilekçe hazırlayıp elden teslim etmeleri mümkündür.
  
------
## - Kimler itiraz edebilir?  
İtirazın kimler tarafından yapılacağı açık olarak düzenlenmemekle ve bu konuda herhangi bir resmi açıklamanın varlığı bilinmemekle birlikte, [7269 sayılı Umumi Hayata Müessir Afetler Dolayısiyle Alıncak Tedbirlerle Yapılacak Yardımlara Dair Kanun](https://www.mevzuat.gov.tr/mevzuat?MevzuatNo=7269&MevzuatTur=1&MevzuatTertip=3)'un 13. maddesinin söyleminden ve İçişleri Bakanlığı Afet ve Acil Durum Yönetimi Başkanlığının [E-89354291-010.06.02-494518 sayılı genelgesi](https://github.com/symbuzzer/samandag-deprem/blob/main/i%C3%A7erikler/dosya-tahliye-genelgesi.pdf)'nin 4 ve 5. maddelerinden "mal sahibi veya vekilinin" itiraz edebileceği anlaşılmaktadır. Kiracı, ayni ya da nısbi hak sahibi başka kimselerin itiraz edip etmeyeceği hususunda hak kaybı yaşanmaması adına mutlaka bilgi alınarak işlem yapılmalıdır. Ancak muhtemelen askı aşamasında itiraz hakkı bulunanların isimleri listede yer alacaktır. Bu durumda listede adı bulunan kimselerin itiraz etmesi gerektiği kanaatindeyiz.   
  
------
## - İtiraz dilekçesini nasıl düzenlemeliyim? *(26/03/2023 tarihinde eklemeler/çıkarmalar yapılmıştır.)*  
- Her şeyden önce dilekçenin çıktısını almanız mümkün değilse aynı şekilde elinizle temiz bir kağıda yazmanız gerekmektedir.  
- Dilekçenin en üstündeki tarih kısmını ve en alttaki Telefon, Telefon 2, Adres ve TC No: kısımlarını doldurunuz.  
- İlgi kısmına yapınızın tapu bilgilerini (mahalle adı, ada ve parsel no) ve yapının resmi adresini girmelisiniz.  Tapu bilgilerini [E-Devlet TAKBİS servisi](https://www.turkiye.gov.tr/tapu-bilgileri-sorgulama)'nden öğrenebilirsiniz. Aynı şekilde adres bilgilerinizi de eğer ikametgahınız o bina idiyse [E-Devlet MERNİS servisi](https://www.turkiye.gov.tr/nvi-yerlesim-yeri-ve-diger-adres-belgesi-sorgulama)'nden öğrenebilirsiniz.  
- ~~Dilekçeyi el yazısıyla yazıyor olmanız halinde, baştan sonra dikkatle okuyarak durumunuza uygun olmayan kısımları dilekçenize aktarmayın. Birden fazla ihtimalli durumlar "/" işareti ile ayrılmış olup bunlardan ancak 1 tanesi sizin durumunuza uymaktadır. Dolayısıyla bunlardan size uygun olanını dilekçenize aktarmanız yeterlidir. Bunu yaptıktan sonra yazdığınız dilekçenizi mutlaka son kez baştan sona okuyup kontrol edin.~~  
- ~~Dilekçenin doğrudan çıktısını almanız halinde, yine dilekçeyi baştan aşağı okuyarak "/" işareti ile ayrılan kısımlardan sizinle ilgili olmayan kısımların üzerini hafifçe karalayarak çizin. Bunu yaptıktan sonra yazdığınız dilekçenizi mutlaka son kez baştan sona okuyup kontrol edin.~~  
- En son olarak İsim Soyisim ve İmza kısımlarını doldurun.  
- Unutmayın dilekçenizi bizzat kendiniz veya vekil ya da yasal temsilciniz vermelisiniz.  
- Mümkün olması halinde yapıya ait tapu suretinizi ve kimlik kartı suretinizi de dilekçenizin ekine ekleyin.  
### 26/03/2023 tarihli ekleme:  
- Askı kodunuzu yine e-devletinizle giriş yaparak [şu sayfadan](https://www.turkiye.gov.tr/cevre-ve-sehircilik-hasar-tespit-sorgulama?adres=Sorgula) adres bilgilerinizi girerek öğrenebilirsiniz. Lütfen doğru askı kodunu öğrendiğinizden ve dilekçenin konu kısmında boş bırakılan yere girdiğinizden emin olun.  
- Dilekçenin Açıklamalar kısmındaki boşlukları durumunuz ve hasar tespiti ile uygun olacak şekilde doldurun.  
- İtiraz dilekçesi [şuradan](https://github.com/symbuzzer/samandag-deprem/raw/main/2-%20Dilek%C3%A7e%20-%20Hasar%20Tespitine%20%C4%B0tiraz.pdf) indirilebilmektedir.  
  
------
## - İtiraz sürecinden sonra ne olacak? *(26/03/2023 tarihinde eklemeler/çıkarmalar yapılmıştır.)*  
~~Buna ilişkin olarak ayrı bir çalışma hazırlayıp yine buradan yayınlayacağız.~~  [Şu sayfadan](https://github.com/symbuzzer/samandag-deprem/blob/main/4-%20Yol%20Haritas%C4%B1%20-%20Hasar%20tespitinin%20yeniden%20yap%C4%B1lmas%C4%B1.md) itiraz sonrası sürece ilişkin yol haritasına ulaşabilirsiniz.
