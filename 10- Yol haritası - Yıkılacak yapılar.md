# Samandağ ilçesinde itiraz edilmeyen ve yıkılacak olan ağır hasarlı yapıların takibi
  
Kesin hasar tespitlerinin muhtarlıklarda ve akabinde e-devlet üzerinde yayınlanması neticesinde ağır hasarlı yapıların yıkım işlemine ilçemizde de başlanmıştır. Hangi yapıların yıkılacağı hem Samandağ Kaymakamlığının hem de Hatay Valiliğinin duyurular sayfasında günlük olarak yayınlanmaktadır. Dolayısıyla vatandaşların (bilhassa konutu ağır hasarlı olanların) günlük olarak her iki sayfayı da takip etmelerinde yüksek fayda bulunmaktadır.  
  
Olası bir yıkım işlemini erkenden öğrenmek, dava açılmış olması halinde hem mahkemeye hem de yetkililere bilgi verebilmek adına, dava açılmamış olması halinde ise bir an önce dava açabilmek adına oldukça önem arz etmektedir.  
  
- Samandağ Kaymakamlığı Duyurular sayfası: http://www.samandag.gov.tr/duyurular
- Hatay Valiliği Duyurular sayfası: http://www.hatay.gov.tr/duyurular
