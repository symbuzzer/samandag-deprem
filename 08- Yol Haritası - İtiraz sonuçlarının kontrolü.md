# İtiraz sonuçlarını kontrol etme  
## Son güncelleme: 08/06/2023 - Bu yazı yeni gelişmeler oldukça güncellenecektir.  
  
*(01/06/2023 tarihinde ekleme yapılmıştır, 08/06/2023 tarihinde güncellenmiştir.)*  
30/05/2023 tarihi itibariyle e-devlet üzerinden halen itiraz sonuçlarını göremesek de, muhtarlıklara itiraz sonuçlarını gösterir listeler verilmiş durumda. Yapınızın bulunduğu yer muhtarlığından askı kodunuz veya adresinizle itiraz sonucunu öğrenebilirsiniz. 02/06/2023 tarihinden beridir de e-devlet üzerinden itiraz ve kesin hasar tespiti sonuçlarını görebilmekteyiz.
  
İtiraz sonuçlarının e-devlet üzerinden sürekli olarak kontrol edilmesinde fayda bulunmaktadır. Zira itiraz sonuçlarının askıya çıkarılmasına ilişkin yasal bir zorunluluk bulunmadığından, sonuçların şimdilik sadece e-devlet üzerinden öğrenilebileceği sonucuna ulaşılmaktadır.
  
Aynı şekilde, itiraz sonucunun öğrenilmesi akabinde de, devamlı olarak itiraz sonucunun değişip değişmediğinin kontrol edilmesinde fayda bulunmaktadır. Zira bilindiği üzere, ilk hasar tespit çalışamlarında önceden az hasarlı ve orta hasarlı olarak belirlenen yapıların daha snra kontrole gelinmeksizin ağır hasarlı olarak değiştirilmiş idi. Aynı durumun yeniden gerçekleşmesi halinde, hak kayıplarına uğramamak adına bu kontrol işleminin bir müddet daha düzenli olarak kontrol edilmesinde fayda bulunmaktadır.  
  
İtiraz sonuçları şu an için sadece e-devlet üzerinden görüntülenebilmektedir. E-devlet üzerinden görüntüleme biçimi de çok kullanıcı dostu değildir. Zira yerleşim yeri adresi ile hasar tespit sorgulaması yapmak istediğinizde açılan ekranda itiraz sonucu kısmı görünmemekte, sadece hasar durumu gözükmektedir. İtiraz sonucunun doğrudan hasar durumunu değiştireceği varsayılsa bile; sadece buradan kontrol yapılması yerine, doğrudan itiraz sonucunun görüntülenmesinde fayda bulunmaktadır.  
  
Bu doğrultuda itiraz sonucunu şu aşamada yalnızca e-devlet üzerinden adres seçerek hasar tespit sorgulaması yaparak öğrenebilirsiniz. Bunun için de aşağıdaki adımları sırasıyla takip etmeniz gerekmektedir:  
- E-devlete giriş yapınız.  
- Arama bölümüne "hasar tespit" yazıp gelen "Hasar Tespit Sorgulama ve İtiraz İşlemleri" seçeneğine tıklayınız.  
- Burada açılan sayfadan "Adres seçerek hasar tespit sorgulaması yapmak istiyorum." seçeneğini işaretleyip "Sorgula" butonuna tıklayınız.  
- İl, ilçe ve mahalle bilgisini seçip "Sorgula" butonundan ilerleyiniz. 
- Gelen ekrandan sokağınızı seçtikten sonra kapı numaranızla size ait seçeneği bulun ve askı kodunuzdan da doğru seçenek olduğunu teyit ettikten sonra sağ köşedeki "Detay" butonuna tıklayınız.  
- Açılan sayfa son sayfa olup, buradaki "İtiraz Sonucu" kısmını kontrol etmeniz gerekmektedir. İtiraz sonucu olarak halen tespit gerçekleşmediyse "-" ibaresi görünecektir. İtiraz sonucu belli olduğunda, bu sayfadaki itiraz sonucu ile "Durum" kısmının da aynı olması gerekmektedir.  

İtiraz sonucunun (ve hasar durumunun) istendiği şekilde olmaması halinde, vatandaşların bu tespit işlemine karşı idari yargı idari işlemin tespiti davası açması gerekmektedir. Hak düşürücü süreye tabi olan bu davanın süresi içerisinde açılması gerektiğinden, itiraz sonucunun yukarıda değinildiği gibi sürekli kontrol edilmesi gerekmektedir.  
