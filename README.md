# Samandağ halkı için deprem bürokrasi kaynağı...  
  
*"Olağanüstü dönemler, olağanüstü çabalar gerektirir..."*  
  
------
## Manifesto:
Merhaba depremzede hemşerim, burada olduğuna göre deprem bürokrasisi ile ilgili yardıma ihtiyacın var muhtemelen. Öncelikle hepimizin başı sağolsun. Gidenleri anılarla yaşatabileceğimiz bir Samandağ yaratmak için birlikte mücadele etmemiz gerekiyor. Birliğimiz ve Türk halkının desteği ile bu zor günleri atlatacağımızdan hiç şüphem yok.  
  
  ------
## Bu nedir?  
Bu github projesi, deprem sonrası vatandaşların bürokratik engelleri aşabilmesi ve hak kaybına uğramaması için gönüllü avukatlarca geliştirilen, prosedürlere ilişkin yol haritaları, örnek dilekçeler ve başkaca bilgi ve belgelerin açık kaynak olarak paylaşılması için dizayn edilmiştir. Dökümanların değiştirilmesi, geliştirilmesi, serbestçe dağıtılması ve GPLv3 lisansının sağladığı bütün hakların kullanılması serbest ve bedelsizdir.  
  
  ------
## Sorumluluk reddi:  
[Güncel şartname](https://github.com/symbuzzer/samandag-deprem/blob/main/SORUMLULUK%20REDD%C4%B0.md)  
Buradan paylaşılan bilgi ve belgeler -her ne kadar avukatlar tarafından hazırlanmış da olsalar- örnek olarak hazırlanmıştır. Yine değişen mevzuatlar ve gelişen şartlar doğrultusunda bunlar geçerliliklerini yitirmiş olabilir. Hak kayıplarına uğramamak adına her zaman güncel bilgi ve belgeleri mutlaka ama mutlaka bir avukattan edinin. Buradaki bilgi ve belgeler değiştirilebilir ve güncellenebilir nitelikte olduğundan, bunlardan doğabilecek her türlü hak kaybından bilgi ve belgeyi kullanan sorumludur. Bu bilgi ve belgelerin kullanılması halinde, bütün sorumluluğun kişinin kendisinde olduğunu kişi açıkça kabul etmektedir. Hak kayıplarına ilişkin bilgi ve belgeleri oluşturanların, paylaşanların herhangi bir sorumluluğunun bulunmadığı da kişi tarafından açıkça kabul edilmiştir. Bunu kabul etmeyen kişilerin bilgi ve belgeleri kullanmaması gerekmektedir.  
  
------
## Dikkat edilmesi gereken temel hususlar:  
- Buradaki bilgi ve belgelerin doğruluğu ve güncelliği mutlaka bir avukattan teyit edilmelidir.  
- Dilekçe ve şablon içerikleri bir avukat tarafından değiştirilip, düzenlenmelidir.  
- İlgili idarelere verilen dilekçelerin verilme tarihi ve teslim edilen kurumca belirlenen evrak kayıt numarası mutlaka not edilmelidir. Evrak kayıt numarası verilememesi halinde, itirazın teslim alındığına dair bir belge istenmelidir. Bunun da temin edilememsi halinde sunmuş olduğunuz dilekçenin 2. bir suretinin üzerine evrağın teslim alındığına dair not (derkenar) düşülmesini sağlamalısınız.  
- E-devlet üzerinden yapılan itiraz ve başvurularda mutlaka itiraz veya başvuru numarasını not almalısınız.
  
------
## Nasıl faydalanırım?  
- Yol haritalarını takip ederek, sürece nasıl başlayıp hangi süre içerisinde nereye ne şekilde başvurmanız gerektiğini görebilirsiniz.  
- Bu yol haritaları; mevcut mevzuatlar, AFAD, Bakanlıklar ve benzeri kurumların duyuru ve el kitapçıklarından derlenecektir.  
- Prosedürleri aşama aşama ve sırasıyla yürütüp başvuru ve dava açma sürelerine dikkat etmeniz gerekmektedir.  
- Vaktinde yapılmayan başvuru, itiraz ve açılmayan dava neticesinde hak kaybına uğramanız kuvvetle muhtemeldir.  
- Yol haritaları ve dilekçeler 1-, 2- şeklinde sıralanmış olup, yukarıdaki "view code" bölümünden sırasıyla erişebilirsiniz.  
  
------
## Bu projeye destek vermek istiyorum.  
- Şu aşamada maddi herhangi bir desteğe ihtiyaç yoktur. Bu yöndeki talepler kabul görmeyecektir.  
- Yol haritaları, bilgi ve belgelerin güncellenmesi noktasında hukukçuların, mühendislerin ve ilgili odalar ile sivil toplum kuruluşlarının her türlü geliştirme ve değiştirme talebine, görüş ve önerilerine memnuniyetle açığız. Bu öneriler github üzerinden standart şekilde clone+pull request şeklinde olabileceği gibi issue şeklinde de talep olunabilir. Ya da doğrudan eposta@avalibeyaz.com mail adresine de iletebilirsiniz.  
  
------
## Biz kimiz?  
- Github yönetimi, içeriklerin hazırlanması, kaynakça hazırlanması, bilgi ve belgelerin derlenmesi [Avukat Ali BEYAZ](https://avalibeyaz.com)  
- İçeriklerin hazırlanması, kaynakça hazırlanması, bilgi ve belgelerin derlenmesi [Avukat Gökhan SÜSLÜ](https://www.google.com/search?q=Avukat+G%C3%B6khan+S%C3%9CSL%C3%9C)  
- İçeriklerin hazırlanması, kaynakça hazırlanması, bilgi ve belgelerin derlenmesi [Avukat Süleyman Bedir ABACI](https://www.google.com/search?q=Avukat+S%C3%BCleyman+Bedir+ABACI)  
- İçeriklerin hazırlanması, kaynakça hazırlanması, bilgi ve belgelerin derlenmesi [Avukat Fidel DOĞRU](https://www.google.com/search?q=Av.+Fidel+DO%C4%9ERU)  
- İçeriklerin hazırlanması, kaynakça hazırlanması, bilgi ve belgelerin derlenmesi [Avukat Berna EK](https://www.google.com/search?q=Av.+Berna+EK)  
- İçeriklerin hazırlanması, kaynakça hazırlanması, bilgi ve belgelerin derlenmesi [Avukat Cuma IRMAK](https://www.google.com/search?q=Av.+Cuma+IRMAK)  
- İçeriklerin hazırlanması, kaynakça hazırlanması, bilgi ve belgelerin derlenmesi [Avukat Öznur ÖZKAN](https://www.google.com/search?q=Av.+%C3%96znur+%C3%96ZKAN)  
- İçeriklerin hazırlanması [Mimar Gizem CABAROĞULLARI](https://www.google.com/search?q=Mimar+Gizem+CABARO%C4%9EULLARI)
  
------
## Kaynakça: 
[Kaynakça](https://github.com/symbuzzer/samandag-deprem/blob/main/KAYNAKÇA.md)  
  
------
## Lisans: 
[GPLv3](https://github.com/symbuzzer/samandag-deprem/blob/main/LICENSE)  
