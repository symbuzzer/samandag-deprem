# İtiraz sonuçlarını kontrol etme  
İtiraz sonuçlarının e-devlet üzerinden sürekli olarak kontrol edilmesinde fayda bulunmaktadır. Zira itiraz sonuçlarının askıya çıkarılmasına ilişkin yasal bir zorunluluk bulunmadığından, sonuçların şimdilik sadece e-devlet üzerinden öğrenilebileceği sonucuna ulaşılmaktadır.
  
Aynı şekilde, itiraz sonucunun öğrenilmesi akabinde de, devalı olarak itiraz sonucunun değişip değişmediğinin kontrol edilmesinde fayda bulunmaktadır. Zira bilindiği üzere, ilk hasar tespit çalışamlarında önceden az hasarlı ve orta hasarlı olarak belirlenen yapıların daha snra kontrole gelinmeksizin ağır hasarlı olarak değiştirildiğini bilmekteyiz. Aynı durumun yeniden gerçekleşmesi halinde, hak kayıplarına uğramamak adına bu kontrol işleminin bir müddet daha düzenli olarak kontrol edilmesinde fayda bulunmaktadır.  
  
İtiraz sonuçları şu an için sadece e-devlet üzerinden görüntülebilmektedir. E-devlet üzerinden görüntüleme biçimi de çok kullanıcı dostu değildir. Zira yerleşim yeri adresi ile hasar tespit sorgulaması yapmak istediğinizde açılan ekranda itiraz sonucu kısmı görünmemekte, sadece hasar durumu gözükmektedir. İtiraz sonucunun doğrudan hasar durumunu değiştireceği varsayılsa bile, sadece buradan kontrol yapılması yerine, doğrudan itiraz sonucunun görüntülenmesinde fayda bulunmaktadır.  
  
Bu doğrultuda itiraz sonucunu e-devlet üzerinden adres seçerek hasar tespit sorgulaması yaparak net olarak öğrenebilirsiniz. Bunun için de aşağıdaki adımları sırasıyla takip etmeniz gerekmektedir:  
- E-devlete giriş yapınız.  
- Arama bölümüne "hasar tespit" yazıp gelen "Hasar Tespit Sorgulama ve İtiraz İşlemleri" seçeneğine tıklayınız.  
- Burada açılan sayfadan "Adres seçerek hasar tespit sorgulaması yapmak istiyorum." seçeneğini işaretleyip "Sorgula" butonuna tıklayınız.  
- İl, ilçe ve mahalle bilgisini seçip "Sorgula" butonundan ilerleyiniz. 
- Gelen ekrandan sokağınızı seçtikten sonra kapı numaranızla size ait seçeneği bulun ve askı kodunuzdan da doğru seçenek olduğunu teyit ettikten sonra sağ köşedeki "Detay" butonuna tıklayınız.  
- Açılan sayfa son sayfa olup, buradaki "İtiraz Sonucu" kısmını kontrol etmeniz gerekmektedir. İtiraz sonucu halen tespit gerçekleşmediyse burada "-" ibaresi görünecektir.  
- İtiraz sonucu belli olduğunda, bu sayfadaki itiraz sonucu ile "Durum" kısmının da aynı olması gerekmektedir.  

İtiraz sonucunun istendiği şekilde olmaması halinde, vatandaşların bu tespit işlemine karşı idari yargı idari işlemin tespiti davası açması gerekmektedir. Hak düşürücü süreye tabi olan bu davanın süresi içerisinde açılması gerektiğinden, itiraz sonucunun yukarıda değinildiği gibi sürekli kontrol edilmesi gerekmektedir.  
