# Halen Hatay ilinde bulunup da artık eski adresinde oturmayanların, adresine uzak bir yerde çadır ve konteynerde kalanların veya çadır kent ile konteyner kentlerde kalanların adres taşıması ve seçimlerde oy kullanabilmesi ile ilgili bilgilendirme:  
  
Bir çoğumuzun telefonuna gelen ALO 199'dan gelen ve NÜFUS VE VATANDAŞLIK İŞLERİ GENEL MÜDÜRLÜĞÜ'nden geldiği belirtilen [şu kısa mesaj](https://github.com/symbuzzer/samandag-deprem/blob/main/i%C3%A7erikler/resim-se%C3%A7men-sms.jpg) doğrultusunda seçimlerde oy kullanabilmeleri için adres beyanında bulunmaları gerektiği bilgisi verilmekte.  
  
Bu doğrultuda; deprem sebebiyle Hatay'dan ayrılıp, diğer illere yakınlarının yanına, depremzedeler için tesis edilen yurt, otel, pansiyon vb. yerlere yerleşen vatandaşların hali hazırda 17/03/2023 günü 23:59'dan önce mutlaka adres beyanında bulunmaları gerektiği zaten herkes tarafından bilinmekte.  
  
Ancak halen Hatay ilinde bulunan ve mevcut adresinde veya adresinin önündeki çadır veya konteynerlerde kalmayan vatandaşların seçimlerde oy kullanabilmeleri için Hatay'da bulunmaları ne yazık ki yeterli değil. Bu kimselerinde kalmış oldukları adresi 17/03/2023 23:59'dan önce mutlaka ve mutlaka beyan etmeleri gerekmekte.
  
Hali hazırda hasarsız veya az hasarlı evinde ve evinin önündeki çadır veya konteynerlerde kalanların ise adreslerinde kaldıklarını beyan ederek, herhangi bir değişiklik yapmalarına gerek görülmemekte. Ama aynı il veya ilçe içerisinde dahi olsa, adresinden başka bir adreste, çadır, konteyner, çadır kent veya konteyner kentte ikamet edenlerin oy kullanabilmesi için mutlaka ve mutlaka yeniden adres beyanında bulunmaları gerekmekte.
  
Adres beyanı için [E-Devlet Nüfus ve Vatandaşlık İşleri Genel Müdürlüğü Adres Değişikliği Bildirimi](https://www.turkiye.gov.tr/adres-degisikligi-bildirimi) hizmetini kullanabileceğiniz gibi, Nüfus Müdürlükleri veya Nüfusmatikler üzerinden de yapabilirsiniz.
