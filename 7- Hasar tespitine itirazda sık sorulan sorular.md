# Hasar tespitine itiraz sık sorulan sorular 
## Son güncelleme: 27/04/2023 - Bu kılavuz yeni sorular geldikçe güncellenecektir.  
  
------
*Not: Bu rehber, yapısı hasar görmemiş veya az hasar görmüş ancak ağır hasarlı olarak tespiti yapılmış yapı sahiplerinin faydalanması amacıyla hazırlanmıştır. Gerçekten tehlike arz eden yapılar olan yıkık ve acil yıktırılacak yapılar ile ilgili kullanılmaması gerekmektedir. Zira yıkık ve acil yıktırılacak yapılarla ilgili işeyiş, itiraz ve başvuru süreleri gibi bir çok prosedür farklıdır. Bu amaçla kullanımdan kaynaklı sorumluluk kullanana ve kullanım sonucunda işlem gerçekleştirenlere aittir. Bundan ötürü kullanıcı tarafından bu yol haritasını hazılayanlara herhangi bir sorumluluk atfedilemeyeceğini peşinen kabul edilmektedir. Buna ek olarak genel [sorumluluk reddi](https://github.com/symbuzzer/samandag-deprem/blob/main/SORUMLULUK%20REDD%C4%B0.md) şartları bu rehber için de geçerlidir.*  
  
------
## - İtiraz sonuçlarını nasıl öğrenebileceğiz? Bu sonuçlar askıya çıkacak mı?  
*(19/04/2023 tarihinde soru olarak eklenmiştir.)*  
Hayır bu sonuçlar askıya çıkmayacak. Sonuçların askıya çıkmasını gerektiren herhangi bir kanuni düzenleme mevcut olmadığından, idarenin bu sonuçlar askıya çıkarma yükümlülüğü mevcut değil. Ancak idare, hasar tespitlerini kesinleştirebilmek adına bunları itiraz başvurucuları ile uygun kanallardan paylaşmak mecburiyetinde. Dolayısıyla itiraz sonuçlarının vatandaşlarla paylaşılacağı kanaatindeyiz.  
  
İtiraz sonuçlarının nasıl kontrol edleceğine ilişkin [şuradaki yol haritasını](https://github.com/symbuzzer/samandag-deprem/blob/main/8-%20Yol%20Haritas%C4%B1%20-%20%C4%B0tiraz%20sonu%C3%A7lar%C4%B1n%C4%B1n%20kontrol%C3%BC) kontrol etmenizde fayda bulunmaktadır.  
  
------
## - Apartmandaki dairem için itirazda bulundum. Diğer kat maliklerinin itirazda bulunmasına gerek var mı?
Bu sorunun mevzuatta veya bugüne kadar çıkarılan broşürlerde net olarak bir karşılığı yok. Varsayımsal olarak bakıldığında, itiraz ederken kullanılan askı kodu bir binanın bütün daireleri için aynı. Dolayısıyla itiraz eden kat maliki mantıken sadece kendi dairesi için değil, yapının tamamı için itiraz etmiş sayılıyor olmalı. 

Bu çıkarım kesin olmamakla birlikte; kentsel dönüşüm mevzuatında aranan 2/3'lük çoğunluk bir çok kişide tereddüt yaratmakta. Misal ağır hasarlı bir yapı için sadece 1-2 kat malikinin itiraz etmiş olması, diğer kat maliklerinin ağır hasar tespitini kabul ettikleri şeklinde değerlendirilebilir. Bu sebeple, apartman sakinlerinin bu durumu göz önünde bulundurarak birlikte hareket etmesinde fayda bulunmaktadır.
  
------
## - Ruhsatı olmayan 2004 öncesi inşaa edilmiş veya imar barışı uygulamasından faydalanmış yapı kayıt belgeli yapım orta hasarlı. Buna itiraz etmeli miyim?
Bu sorunun da net bir cevabı yok. Zira orta hasarlı yapıların güçlendirilmesi prosedürü normal şartlar altında ruhsatlı yapılar için geçerli. Ruhsatsız yapıların nasıl güçlendirileceği hususu belirsiz durumda. Bu konu ile ilgili yetkililerle yapılan görüşmelerden de net bir cevap alamadık. Bu doğrultuda itiraz edip etmemeye bütün olası sonuçlarıyla değerlendirilerek karar verilmesinde fayda bulunmaktadır.
  
------
## - Orta hasarlı yapıya itiraz edilmeli mi?
Bu sorunun da ne yazık ki net bir cevabı yok. İtiraz edilmesi halinde yapının durumunun orta hasarlıdan ağır hasarlıya dönüştürülmemesi için herhangi bir aleyhe değerlendirme sınırlaması yok. Yani itiraz üzerine gelen görevli bu yapıya aslında ağır hasar verilmeli diyerek yapının durumunu bir anda aleyhe çevirebilir. Bu ihtimal mutlaka göz önünde bulundurulmalıdır.

Orta hasarlı yapıların 1 yıl içerisinde güçlendirilmeleri gerekmektedir. Güçlendirme prosedürünün nasıl işlediği ve bürokratik prosedürlerin nasıl tamamlanacağı ile ilgili olarak mimar ve inşaat mühendislerinden detaylı bilgiler edinilebilir.
  
------
## - Tapu birden fazla kişi adına (ortak mülkiyet). Herkes mi itiraz etmeli?
Ortak mülkiyet; elbirliği mülkiyeti ve paylı mülkiyet diye 2 ayrı bölüme ayrılmakta. 

Normal şartlar altında elbirliği mülkiyetinde, mülk ile ilgili atılacak her adımda oybirliği ile hareket edilmesi gerekmektedir. Ancak istisnai olarak ortaklardan her biri topluluğa giren hakların korunması için tek başına hareket edebilir denilmektedir. (Türk Madeni Kanunu 702. madde) Bu hüküm doğrultusunda, hasar tespitine itirazın topluluğa giren hak olarak değerlendirilmesi zorlama bir yorum olarak kabul görebileceğinden, ortakların tamamının itiraz etmesi gerektiği gibi bir sonuç ortaya çıkabilmektedir. Ancak vatandaşların hak kayıplarına uğramaması için, ortaklardan birinin itirazının geçerli olarak kabul edilmesi gerekmektedir.

Paylı mülkiyette ise ortaklardan her biri kendi payı için malik hak ve yükümlülüklerine sahip olduğundan sadece kendi paylarını ilgilendiren kısım için kendilerinin itiraz etmesinin yeterli olacağı söylenebilir. Yine de bu hususta avukat ve idarecilerden olaya özgü daha detaylı bilgi alınarak hareket edilmelidir. 
  
------
## - E-devlet itiraz ekranında başkası adına itiraz etmediğim için TC kimlik no kısmını boş bırakıyorum. İtirazı onaylamaya kalktığımda hata alıyorum.
Ne yazık ki oraya bir TC kimlik numarası yazmanız gerekmekte, aksi takdirde itiraz sürecini tamamlayamıyorsunuz. Bu doğrultuda, itiraz ettiğiniz kişinin TC'sini yazmakta fayda bulunmaktadır. 
  
------
## - E-devlet üzerinden itiraz yaptım. İtiraz ettiğimi nasıl teyit edebilirim? Aynı askı kodu için yeniden itiraz edebilir miyim?
Ne yazık ki sistem, itiraz yapıp yapmadığınıza dair sorgulama yapabileceğiniz veya itirazlarını görüntüleyebileceğiniz bir bilgi ekranına sahip değil. Aynı şekilde yeniden itiraz yapmak istediğinde daha önce itiraz edildiğine dair bir mesajla da karşılaşmıyorsunuz.

E-devlet itiraz sistemi, aynı askı kodu ile itiraz etmeye herhangi bir engel koymamış durumda. Hatta aynı askı kodu ile itiraz yapıldığında yeni bir itiraz numarası dahi vermekte. Bu açıdan bakıldığında, aynı askı kodu için itiraz edilebilmesi mümkün görünmekte.
  
------
## - Apartmandaki dairem itiraz etmedğim halde ağır hasarlıdan orta hasarlıya döndü. Güçlendirme nasıl olacak? Güçlendirme için para vermek zorunda mıyım?  
*(13/04/2023 tarihinde soru olarak eklenmiştir.)*  
Eğer apartmanda kat mülkiyeti veya kat irtifakı söz konusu ise, bu hususta bakılması gereken mevzuat Kat Mülkiyeti Kanunu'dur. Eğer yaoı ruhsatsızsa ve daire sahipleri arsa payı üzerinde ortaklarsa bakılması gereken mevzuat Türk Medeni Kanunu'nun paylı mülkiyete ilişkin hükümleridir. Bu soruların tek ve genel geçer bir cevabu olmayı, durum ve şartlara göre değişen ihtimaller söz konusudur. Daha detaylı bilgi almak için mutlaka avukatınıza başvurmanız gerekmektedir.
  
------
## - Yapımın hasarı itiraz sonucunda ağır hasardan hasarsıza ya da az veya orta hasara dönerse almış olduğum taşınma yardımını (15.000 TL) ve kira yardımını (aylık 5.000 TL) geri isteyebilirler mi?
*(27/04/2023 tarihinde soru olarak eklenmiştir.)*  
Bu sorunun cevabı yapının apır hasarlıdan hasarsıza ya da az veya orta hasarlıya dönmesine göre değişmektedir.  

Eğer ağır hasarlıdan hasarsız ve az hasarlıya dönmesi halinde, bu ödemeler geri istenebilecektir. Zira barınma yardımı adı altında gerçekleştirilen bu yardımlar, konutlarında oturamayacak durumda olanlar (orta hasarlı yapılar) ve konutları oturulmayacak durumda olanlar (ağır hasarlı, derhal yıktırılması gereken ve yıkık yapılar) için yapılmaktadır. Dolayısıyla yapılan ödemelerin geri istenebilmesi olasıdır. Ancak buna karşı yapının ilk baştaki ağır hasar tespiti sebebiyle gerçekten boşaltıldığı ve artık orada oturulmadığı için kira yardımına ihtiyaç duyulduğu yöndeki savunmalar her zaman kabul görmelidir. Zira ilk tespiti yapan, ödemeyi yapan resmi makam olan idaredir. Kendi tespitinin, hatalı bile olsa, bütün sorumluluklarına katlanması gerektiği hukuk devleti ilkesinin doğal bir sonucudur. Kaldı ki bu durumun tespitinin yapılması da oldukça kolay değildir.

Eğer ağır hasarlıdan orta hasara dönmesi söz konusuysa, bu ödemeler geri istenemeycektir. Zira barınma yardımı adı altında yapılan bu ödemeler orta hasarlı yapıları da kapsamaktadır.
